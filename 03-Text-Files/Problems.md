# Задачи към [Текстови файлове](./)

## P1

Да се напише програма, която отпечатва собствения си код.

## P2

Да се напише функция, която копира съдържанието на файл в друг файл.

## P3

Да се напише функция, която намира големината на файл (в байтове).

**ВАЖНО**: След извикването на функцията позиционният указател трябва да е на същото място на което е бил преди това.

## P4
Да се напише функция, която връща броя редове във файл.

## P5

Да се напише функция, която заменя всяко срещане на символ във файл с друг символ. Съдържанието на файла НЕ трябва да се зарежда в паметта.

## P6

Да се напише програма, която чете Comma-separated values (CSV) файл със студенти. За всеки студент има следната информация:
- първо име,
- фамилно име, 
- имейл, 
- факултетен номер.
 
Със стартирането на програмата потребителят въвежда име на файл, който да бъде зареден в паметта.

1.	Да се напише функция, която след зареждане на файла отпечатва на стандартния изход информация за студента при подаден факултетен номер.
2.	Да се напише функция, която по подаден факултетен номер и низ променя email-a на студента, който има дадения факултетен номер, с подадения низ.
3.	Да се напише функция, която приема низ (име на файл) и запазва студентите в същия формат (CSV). Т.е. при повторно пускане, програмата да може да прочете новия генериран файл.
